<span dir="rtl" align="right">

# עיבוד שפה טבעית

לפני שנקפוץ למודלי טרנספורמר, נעשה מעבר קצר על מה היא עיבוד שפה טבעית (NLP) ולמה היא חשובה לנו.

## מזה זה NLP?

עיבוד שפה טבעית (NLP) זה תחום בבלשנות ובלמידת מכונה המתרכז בהבנת כל מה שקשור לשפה אנושית. המטרה של מטלות NLP היא לא רק להבין מילים בודדות, אלא להבין את ההקשר של המילים האלה.
  
לפניכם רשימה של מטלות NLP נפוצות ודוגמאות:

- **סיווג משפטים שלמים**: הבנת הסנטימנט של ביקורת, הבנה אם מייל מכיל ספאם, הבנה אם משפט נכון תחבירית או אם שני משפטים קשורים זה לזה באופן לוגי
- **סיווג כל מילה במשפט**: זיהוי המרכיבים התחביריים במשפט (שם עצם, פועל, תואר), או את היישויות (אדם, מקום, ארגון)
- **יצירת טקסט**: השלמת הודעה עם טקסט שנוצר אוטומטית, השלמת חלקים מוסתרים במשפט.
- **חילוץ תשובה מתוך טקסט**: בהנתן שאלה והקשר, חילוץ התשובה לשאלה על בסיס המידע המסופק בהקשר
- **יצירת משפט חדש על בסיס קלט טקסט**: תרגום טקסט לשפה אחרת, סיכום טקסט

עיבוד שפה טבעית לא מוגבל לטקסט כתוב בלבד. הוא גם מתמודד עם אתגרים מורכבים בזיהוי דיבור (speech recognition) וראיה ממוחשבת (computer vision).  

## למה זה מאתגר?

מחשבים לא מעבדים מידע כמו בני אדם. לדוגמה, כשאנחנו כותבים את המשפט "אני רעב", אנחנו בקלות יכולים להבין את הכוונה. באופן דומה, אם מציגים לנו את המשפטים "אני רעב" ו"אני עצוב" אנחנו יכולים לקבוע עד כמה הם דומים זה לזה. עבור מודלי למידת מכונה, מטלות כאלה הן מסובכות יותר. הטקסט צריך להיות מעובד כך שהמודל יוכל ללמוד ממנו. בשל העובדה ששפה היא מסובכת, אנחנו צריכים לחשוב בקפידה איך העיבוד הזה צריך להתבצע. מחקר רב התקיים אודות איך לייצג טקסט, ואנו נסתכל על מספר שיטות בפרק הבא.

</span>
